<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Телеграф-сторінка</title>
    <style>
        body {
            font-family: Georgia, serif;
            margin: 0;
            padding: 0;
            background-color: #f5f5f5;
            color: #333;
            display: flex;
            justify-content: center;
            align-items: center;
            min-height: 100vh;
        }
        .container {
            max-width: 800px;
            background: white;
            padding: 40px;
            border-radius: 8px;
            box-shadow: 0 4px 10px rgba(0, 0, 0, 0.1);
        }
        h1 {
            text-align: center;
            font-size: 28px;
            margin-bottom: 20px;
        }
        .content {
            font-size: 18px;
            line-height: 1.6;
        }
    </style>
</head>
<body>
    <div class="container">
        <img src="./images/ida.png" alt="Іда Трілл" class="header-image">
        <h1>Іда Трілл</h1>
        <div class="content">
            <p>
                <b>ПІБ</b>: Іда Трілл
                
                <b>Вік/Дата народження</b>: 35 років / 24 жовтня
                
                <b>Ріст/Вага</b>: 180 см / 80 кг
                
                <b>Характер</b>: За своєю природою Іда досить добре створіння. Їй чуже й безглузде насильство, вона старається його уникати і, за можливості, ще й запобігати. Але не безкомпромісно. Намагається до всіх ставитися з повагою і не дозволяти собі фамільярності, якщо це недоречно. Проте Іду можна вважати гострою на язик, тому товариші і друзі іноді можуть почути досить незвичні для неї пікантні фрази.
                У Іди в пошані книги, знання і досвід. Вона обожнює гарячі дискусії і цінує хороших співрозмовників. І, звісно, не варто забувати її любов до всього красивого. Її бурштиновий погляд легко захоплюється як дорогоцінними блискітками, так і звичайними, але красивими речами. Позитивно ставиться до тих, хто звертається до неї за порадою, навіть якщо вони не повністю слідують її рекомендаціям. У протилежному випадку дівчина не пропустить можливості з посмішкою нагадати про свою правоту в разі чиєїсь невдачі.
                Іді дуже до душі хороша музика. Її легко залучити до танцю, і сама вона з радістю розтане під звучання гарних інструментів і красивої мелодії. Вона особливо любить, коли серед музичних інструментів є барабани.
                Дуже любить елементи природи, а точніше її прояви у вигляді яскравих гроз зі світловим шоу блискавок під акомпанемент грому.
                 Особливості:
                
                — Надмірна розважливість: Іда прагне уникати емоційних рішень і часто надмірно аналізує ситуації, навіть тоді, коли потрібні швидкі інстинктивні дії. Це може уповільнювати її в критичних моментах.
                — Схильність до ризикованих рішень: Прагнучи довести свою правоту або відновити втрачену репутацію, Іда іноді береться за завдання, які здаються неможливими або занадто небезпечними. Вона схильна приймати великі ризики, щоб досягти мети.
                — Внутрішня боротьба з амбіціями: Її прагнення до впливу і визнання іноді конфліктує з її більш розсудливою стороною. Вона може ненароком втягнути себе у небажані інтриги через власне бажання довести свою компетентність і відновити ім’я.
                
                <b>Біографія</b>:
                Іда народилася в Архонії, у родині магів-дослідників, які завжди підтримували баланс між наукою та магією. З дитинства її виховували в середовищі, де знання і магія були невід’ємною частиною життя. Природна схильність до магії блискавки допомогла їй швидко вийти на передові позиції серед магів свого покоління.
                Однак, окрім магії, юна Іда завжди мала інтерес до світських справ і політичних інтриг. Її природна здатність налагоджувати контакти, спілкуватися з людьми і формувати зв’язки привернула увагу одного з впливових членів магічної Квірки. Він запропонував їй роль радниці в одній із політичних справ, що стосувалася розподілу магічних артефактів між регіонами. Іда, керуючись своїм бажанням досягти більшого впливу, погодилася, не підозрюючи, що стала лише частиною великої інтриги. Її використали як інструмент — рішення, яке вона підтримала, обернулося провалом, і кілька важливих артефактів потрапили до некромантів Сумраку.
                Під час одного з рішучих голосувань вона підтримала пропозицію, яка на перший погляд здавалася правильною і справедливою. Проте за цим рішенням стояли приховані змови, і Іду підставили, зробивши її винною у провалі операції з перевезення важливих артефактів до Сумраку. В результаті цього кілька потужних артефактів потрапили до рук некромантів, що посилило їхню позицію в регіоні.
                Іда була не лише дискредитована серед колег, але й втратила довіру людей, на яких покладалася. Особливо болісною виявилася зрада її близького друга і соратника, який знав про інтригу, але вирішив залишити її в невіданні, щоб врятувати власну кар’єру.
                Ця подія залишила глибокий слід на її душі. Іда змушена була покинути Архонію на деякий час, аби відновити свій внутрішній баланс і переосмислити свою роль у світі. Вона подорожувала різними регіонами імперії, вивчаючи стародавні магічні традиції, збираючи знання про магічні артефакти та будуючи нові зв’язки з незалежними магами і дослідниками.
                
                Вона перемогла у внутрішній битві з параноєю на користь здорової зваженості за допомогою свого критичного мислення. Вона почала ретельніше аналізувати мотиви людей і більше покладатися на власний досвід, ніж на обіцянки чи слова інших. Проте Іда не втратила віри у можливість співпраці — просто стала більш розважливою і обережною, уникаючи емоційних рішень.
                — Позиція до релігії: Іда не є глибоко релігійною, але поважає богів за їхній внесок у баланс світів. Її цікавить скоріше магія як засіб дослідження, а не поклоніння.
                
                <b>Магічні здібності</b>:
                Магія блискавки: Іда на високому рівні володіє магією блискавки. Її спосіб використання зосереджений на точності, контролі й природному використанні енергії. Це допомагає їй адаптуватися і використовувати цю енергію як інструмент, крім звичних розрядів блискавки, спрямованих до ворога. Ось деякі приклади використання:
                 — Іда здатна створювати статичну електрику в повітрі або в певній зоні навколо себе, що робить її атакуючі закляття ефективнішими. Якщо супротивник наближається до зони з високим статичним зарядом, навіть слабкий рух Іди здатний викликати раптовий розряд, що паралізує ворога на кілька секунд. Це також підсилює ефект її захисного поля, ускладнюючи контакт із нею.
                 — Може в певній мірі маніпулювати магнітними полями, що дає змогу намагнічувати металеві предмети або, якщо витратити достатньо енергії, притягувати один металевий предмет до іншого. Це ускладнює використання обладунків, якщо більша частина з них зроблена з металу.
                 — У вологому середовищі її блискавка проводить електрику ефективніше, і будь-який контакт супротивника з вологою поверхнею може посилити дію її ударів. Цей ефект вона особливо добре використовує під час дощу, розширюючи зони ураження.
                 — Здатна накопичувати електричний заряд у своєму тілі, створюючи імпульс і передаючи заряд у свої кінцівки. Може використовувати це як в атаці, так і в захисті. Наприклад, під час фехтування — замість щита. Але слід розуміти, що сильних ударів все ж потрібно уникати.
                 — Може створювати невеличкі згустки плазми, які мають велику варіативність використання. Можна щось підпалити, пропалити, а можна навіть метнути у ворога. У певній мірі це може бути небезпечніше за магічну вогняну кулю. Але куля плазми має суттєву слабкість — її необхідно підтримувати, інакше вона майже миттєво холоне й розчиняється. Тому все, що пов’язано з плазмою, може бути використано на відносно невеликій відстані, а сама плазмова куля, не підсилена електричним зарядом, проіснує частки секунди.
                
                <b>Розвиток персонажа</b>: Іда прагне відновити своє ім’я та місце серед магів, одночасно уникати політичних пасток, але не інтриг. Вона також шукає нові знання про магічні артефакти та їхній вплив на баланс у світі.
                
                <b>Божество-покровитель</b>: Флоріана. 
                
                <b>Сім’я</b>: Народжена в поважній магічній родині. Її батьки були дослідниками, які завжди підтримували її інтелектуальні прагнення. Її зв’язки з родиною залишаються теплими, хоча через її власний шлях у житті вони бачаться рідко.
                
                <b>Додатково</b>:
                Довіряє обмеженій кількості людей, але готова співпрацювати заради вищої мети.
                Непогана у фехтуванні малими мечами.
                
                <b>Зовнішність</b>:
                Іда має підтягнуту фігуру. Світле хвилясте волосся доходить до лопаток, обрамляючи її обличчя з бурштиновими очима. Над очима розташувалися широкі і в міру густі брови. Ніс прямий і охайної форми. Губи широкі й привабливі, мають плавні лінії і ледве помітно пухкі. Фігура Іди являє собою деякий компроміс між стрункістю і міцністю. Тіло підтягнуте, м’язи видно.
                Зазвичай Іда ходить з високо піднятою головою, тому її повіки зазвичай напівприкриті. Завдяки цьому може скластися враження, що вона на всіх дивиться зверху вниз.
                Під час розмови можна помітити, як підборіддя Іди злегка опускається, і золотий погляд прискіпливо й із усією цікавістю концентрується на співбесіднику.
                Серед прикрас надає перевагу кафам на вухах.
                Передпліччя окутані татуюваннями, які нагадують щось на кшталт хвилястого диму.
                Крок впевнений і граціозний.
                Голос невисокий.</p>
        </div>
    </div>
</body>
</html>